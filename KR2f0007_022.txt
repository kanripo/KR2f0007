# -*- mode: mandoku-view -*-
#+TITLE: 世宗憲皇帝上諭八旗
#+DATE: 2019-03-29 20:50:08.616571
#+PROPERTY: ID KR2f0007
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 22
<pb:KR2f0007_WYG_022-1a>¶
　　欽定四庫全書¶
¶
　　世宗憲皇帝上諭旗務議覆卷九¶
¶
　　上諭我國家膺圖受命則有佐命元臣際㑹風雲開拓疆¶
宇至於承平之世亦有勞臣宣力綏靖不庭凡厥鴻猷¶
駿列焜耀旗常於是酬庸奨功賜以公爵其中分為一¶
等至二等三等所以第其勲勞表其閥閱同於古者河¶
山帶礪之盟爰及苗裔永久勿替甚盛典也朕考古封¶
爵之制漢唐以來公侯皆係以郡縣之名而漢世功名¶
<pb:KR2f0007_WYG_022-1b>¶
顯著者則加以羙號如信武冠軍建忠定逺之屬並以¶
榮名垂光史册本朝封王者皆選用嘉羙字様其嗣王¶
襲封則因之而公爵則但分等次未有封號字様朕意¶
欲考其當日勲庸錫以嘉名追加為某公使勲勞之臣¶
顯功丕績常赫赫在人耳目間而其子孫承襲封號亦¶
皆顧名思義共加奮勉世為國家効忠抒力期踵羙前¶
人之光以副朕褒念勲舊之至意至於宗室外戚則倣¶
古恩澤侯之例命為奉恩公或承恩公以昭寵錫其如¶
<pb:KR2f0007_WYG_022-2a>¶
何命名定制并将歴來功臣勲戚加錫羙號之處著該¶
部詳查定議具奏特諭¶
¶
　　禮部議覆恭惟我¶
¶
　　國家誕膺¶
¶
　　天命撫綏兆民六服承德萬年鞏固其間佐命元勲承平良¶
弼固已第其勲勞¶
¶
　　錫之公爵分為一二三等以示褒榮我¶
¶
　　皇上篤念勲舊更加追奨聿稽懋績¶
¶
<pb:KR2f0007_WYG_022-2b>¶
　　錫予嘉名至宗室外戚亦倣古制以昭¶
¶
　　寵錫令(臣)等詳查定議具奏仰見我¶
¶
　　皇上崇德褒功優渥加隆之至意本¶
¶
　　朝定鼎以來魁傑竒英後先彪炳鴻猷駿烈焜耀旗常¶
旣列公爵以酬庸爰及苗裔而勿替誠宜考其平生¶
之實蹟加以顯榮之羙名(臣)等竊以佐命之臣開疆¶
拓宇者則倣漢之信武建忠奉義建䇿唐之翼國耆¶
國宋之福國元之忠武夀國明之雄武靖寧等名於¶
¶
<pb:KR2f0007_WYG_022-3a>¶
　　承平之世宣勞盡力者則倣漢之冠軍壮武富民褒¶
徳唐之安國宋之崇國成國元之寧國定國明之崇¶
信忠勤等名各擬羙名務期至當凡厥後嗣咸襲嘉¶
稱旣榮號之攸分自先猷之儼在仍以原封一等二¶
等三等字様冠於羙名之上至於宗室等公伏查我¶
¶
　　朝定制原有鎭國輔國等爵應加封為奉恩公其外戚¶
等公則倣漢之平恩侯宣恩侯等名命為承恩公兼¶
總前代肇錫之嘉名特著本¶
¶
<pb:KR2f0007_WYG_022-3b>¶
　　朝加封之盛軌禮以義起名與實符庻使豐功偉績垂¶
竹帛以常新亦令勲裔世臣偕河山而永奠顧名思¶
義益勵臣忠効力抒誠長霑¶
¶
　　聖澤謹将現今襲封一二三等公十員照伊等先世受封¶
之年分開列名单恭擬羙名呈¶
¶
　　覽伏候¶
¶
　　欽定仍以原封一二三等冠於羙名之上給與始封襲封¶
之員其宗室公等封為奉恩公外戚公等封為承恩¶
<pb:KR2f0007_WYG_022-4a>¶
公一併給與¶
¶
　　誥命¶
¶
　　奏入於雍正九年三月二十五日奉¶
¶
　　㫖一等公圖海定為忠達公一等公頼塔為褒績公三等¶
公恩額德禮為奉義公一等公鄂拜為超武公一等公¶
圖頼為雄勇公二等公圖爾格為果毅公三等公蜚英¶
東為信勇公三等公多尼庫魯克為建烈公三等公和¶
朔圖為勇勤公一等公揚武裡為英誠公¶
¶
<pb:KR2f0007_WYG_022-4b>¶
　　散秩大臣尚崇廙查明教塲倒壊官房具奏奉¶
¶
　　上諭朕從前為此營房屢降諭㫖八旗大臣等縁何至今¶
尚未修理今尚崇廙查明奏稱請将鑲黄等四旗都統¶
等交該部察議其倒壊營房動用官房租銀每旗𣲖委¶
能員二人監修等語都統等不必交部其應修倒壊之¶
房将該旗都統等養亷銀修理監修之員任伊等酌量¶
𣲖委察旗侍衛官員等所司何事如此事件伊等為何¶
不行查奏著稽察上諭處大臣等詢問伊等從前若有¶
<pb:KR2f0007_WYG_022-5a>¶
查奏之處則已如並未查奏將伊等交該部察議此事¶
亦著議奏特諭¶
¶
　　稽察¶
¶
　　上諭處大臣等議覆八旗營房一事都統等遲至二年尚¶
未具奏亦無修理乃察旗侍衛官員等並無催令辦¶
理又未奏¶
¶
　　聞殊屬不合除將侍衛官員等交部察議外應令各旗大¶
臣等用養亷銀两将倒壞營房及官學速為修理其¶
<pb:KR2f0007_WYG_022-5b>¶
監修官員令伊等酌量𣲖委鑲黄等四旗現有房屋¶
已敷兵丁居住其缺少房屋應如尚崇廙所奏無庸¶
重造其撥給甲喇佐領而餘剰之房及該佐領内無¶
人居住而空閒之房本人領得而賃與人住之房俱¶
如所奏查給無房兵丁居住其私葢小房賃與民人¶
開舖者應如所奏准賣油鹽等物外有賣酒者著嚴¶
行禁止至於修築圍墻置備木版等項輪替守栅夜¶
間廵邏造具住房人名清册及嗣後有應行修理官¶
<pb:KR2f0007_WYG_022-6a>¶
房即著住房人修理等處俱如所奏交與八旗都統¶
等畫一辦理再八旗每甲喇或䕶軍校或驍騎校酌¶
𣲖一員令住營房協同管營房章京一同管轄¶
¶
　　奏入於雍正九年四月三十日奉¶
¶
　　㫖依議¶
¶
　　上諭㨿御史王羾奏稱京師春初米價稍昻䝉恩軫念民¶
食特諭五城添設米厰减價糶賣羣黎無不均沾聖澤¶
但定例五城糶米槩用錢文交貯户部目下錢價雖未¶
<pb:KR2f0007_WYG_022-6b>¶
髙昻秖恐将来錢文積聚必至價昻查戶部每月給放¶
兵丁錢糧原有一九二八搭放錢文之例今可否於定¶
例搭放之外暫増分數将五城交貯之錢配入搭放俟¶
米厰停止仍照前例等語錢文乃民間日用必需之物¶
向以價値昻貴屢厪¶
¶
　　皇考聖心數年以来朕備極焦勞所以為便民利用籌畫經¶
理者亦殫竭心思矣惟是欲價値之得平若&KR0205;繩以官¶
法又恐有生事滋擾之弊此亦天下所共知者目今發¶
<pb:KR2f0007_WYG_022-7a>¶
米平糶以濟民食而交納錢文者本是便民之意今王¶
羾又稱收錢旣多則錢價必致漸長此亦事之所有不¶
可不慮及者朕思錢價之不能平减者因兌換之柄操¶
於舖戶之手而官府不司其事是以小人圖利得任意¶
多取以便其私耳今若照五城减價糶米之道将搭放¶
兵餉之錢文著八旗於五城各設一局兌換與民照舖¶
戶之數多換數十文至銀一兩換錢一千文為率如此¶
則錢價之貴不待禁約自然平减於民用似有禆益著¶
<pb:KR2f0007_WYG_022-7b>¶
九卿悉心定議具奏特諭¶
¶
　　九卿等議覆制錢之設本為有便於生民必使價値¶
得平然後於日用有益查京師錢舖内其逐日所定¶
錢價之低昻率以經紀之所定為凖大扺錢少則價¶
値必增此際牙行經紀或任意行奸或因一應舖戶¶
内将錢文收貯不肯出換其弊種種不一以致錢價¶
昻貴(臣)等前議除每月支放兵餉将銀錢一九二八¶
搭放外再将賣米之錢增數搭放今¶
¶
<pb:KR2f0007_WYG_022-8a>¶
　　皇上以糶賣之米旣多則錢價或至昻貴¶
¶
　　特諭八旗於五城将搭放兵餉之錢設立錢局較民舖每¶
両多換錢數十文則不煩禁約而錢價自然得平此¶
誠黙運流通裨益民生之妙用也查戶部庫内現今¶
收貯錢文六萬餘貫寳泉局内現今收貯錢文八萬¶
餘貫再五城十局内自正月至三月糶賣米石錢文¶
六萬二千六百餘貫将此項錢文遵依¶
¶
　　諭㫖著八旗於五城各設一局交該旗都察院𣲖員管理¶
<pb:KR2f0007_WYG_022-8b>¶
俟選得官房設立錢舖之時即将戶部庫寳泉局收¶
貯搭放兵丁錢糧之錢文由户部每舖支給五千貫¶
俟兌換完時再支給五千貫又查京師錢舖内俱用¶
市平市平較庫平毎兩短三分六釐今民間以九九¶
色銀每兩換錢九百五十文若較之庫平及十足銀¶
每兩換錢一千文似屬無多臣等愚見以為既係市¶
平換錢即照市平交庫則換錢之人既皆歡恱而管¶
理之官員亦不致有瞻顧矣倘有積惡牙行及一應¶
<pb:KR2f0007_WYG_022-9a>¶
貿易舖户将錢文積聚不行出賣或将錢文數十百¶
貫以車載徃城外逺處販賣者令提督衙門府尹等¶
處緝拏治罪如此則一應舖户所得之錢文即行出¶
賣不敢積聚而牙行經紀亦不致任意為&KR0672;昻矣¶
¶
　　奏入奉¶
¶
　　㫖依議但八旗各設立錢舖若不得實心管理之人於民¶
生亦屬無益現今八旗米局俱係揀選官員管理其換¶
錢之處應否交米局内辦理之處著八旗大臣等議奏¶
<pb:KR2f0007_WYG_022-9b>¶
欽此辦理旗務王大臣等議覆制錢於民生日用最為¶
𦂳要因欲錢價得平¶
¶
　　特降諭㫖令九卿悉心詳議具奏又¶
¶
　　勅令八旗大臣等将換錢之事應否交米局内辦理之處¶
議奏仰見¶
¶
　　皇上軫念兵民生計詳加籌畫至矣極矣查八旗滿洲䝉¶
古漢軍共二十四米局每旗特𣲖大臣一員管理又¶
於叅領驍騎校領催馬甲内擇其有品行實心効力¶
<pb:KR2f0007_WYG_022-10a>¶
者𣲖令管理今設立錢舖之處若另選官房𣲖人管¶
理旣需時日事亦不無遲悞請将換錢之事即交管¶
八旗二十四米局之大臣官員辦理其民間換錢之¶
銀兩成色不一每局將識認銀水之人僱一名使用¶
其由部運錢到舖之脚價及僱人之工價俱由米局¶
滋生之利息内動用支給用過數目彚入年底奏銷¶
再查市平戥其輕重不一請每局由部内領取市平¶
戥各一以備換錢交銀之用若平戥有輕重錢數有¶
<pb:KR2f0007_WYG_022-10b>¶
多寡等弊将失察之大臣官員一併議處此外俱照¶
九卿議定遵行¶
¶
　　奏入於雍正九年五月初七日奉¶
¶
　　㫖依議¶
¶
　　上諭内府佐領下每旗酌量增挑䕶軍或一百名或二百¶
名設立鳥鎗營其作何操演及應給錢糧米石之處著¶
荘親王内務府總管等㑹同大學士蔣廷錫及辦理軍¶
需大臣等詳悉妥議具奏特諭¶
¶
<pb:KR2f0007_WYG_022-11a>¶
　　莊親王允祿等議覆查内府三旗每旗䕶軍各二百¶
名分旗値班一日用一百四十四名其餘五十六名¶
在跟随導引管轄等雜差上行走現今髙麗二佐領¶
及各佐領渾托和有鳥鎗馬甲六百名惟䕶軍營並¶
無鳥鎗兹為增挑䕶軍設鳥鎗營所降¶
¶
　　諭㫖甚屬周詳請每旗增挑䕶軍二百名於各佐領渾托¶
和下馬甲内擇其人材射箭可觀者挑取如或不敷於¶
閒散人内挑取合新挑䕶軍與舊挑䕶軍内共挑六百¶
<pb:KR2f0007_WYG_022-11b>¶
名為鳥鎗䕶軍伊等初學鳥鎗又兼習馬歩箭應將差¶
役减少俾得有暇學習其教習鳥鎗行文火器營令其¶
𣲖人教習俟習熟時仍令回原處行走今既另設鳥鎗¶
營每旗應添設䕶軍叅領各二員侍衛委署䕶軍叅領¶
各二員䕶軍校委署䕶軍叅領各五員䕶軍校各十五¶
員其䕶軍叅領員缺由驍騎營叅領内㨂選帶領引¶
¶
　　見補授令其兼攝其委署䕶軍叅領及䕶軍校等照例揀¶
選引¶
¶
<pb:KR2f0007_WYG_022-12a>¶
　　見補授於䕶軍内每旗放副䕶軍校各五員如有應用驍¶
騎營官員之處酌量添取令其兼攝其總統之員将内¶
務府總管等職名開列奏請𣲖委其協理之員由内¶
府三旗䕶軍統領内奏請𣲖委一員其應用鳥鎗交¶
¶
　　養心殿製造處造給其火藥鉛子等項向該部取用查¶
從前所有鳥鎗馬甲惟演習打牌並不演習連環等¶
法此項新設鳥鎗䕶軍亦令學習連環等法再從前¶
所有䕶軍六百名並未按佐領渾托和𣲖定數目今¶
<pb:KR2f0007_WYG_022-12b>¶
又添設六百名共有一千二百名嗣後應按佐領渾¶
托和𣲖定數目滿洲佐領髙麗佐領每一佐領下𣲖¶
定二十五名旗鼔佐領毎一佐領下𣲖定十九名所¶
餘十七佐領每一佐領下𣲖定十八名三十渾托和¶
下毎一渾托和𣲖定䕶軍各一半嗣後挑取䕶軍時¶
如本佐領渾托和下無應挑之人即由别佐領渾托¶
和下挑取如本佐領渾托和内䕶軍缺至五名以上¶
者将該佐領管領交該處察議¶
¶
<pb:KR2f0007_WYG_022-13a>¶
　　奏入於雍正九年八月二十一日奉¶
¶
　　㫖依議¶
¶
　　上諭近見䝉古旗分人能䝉古語言繙譯者甚少沿習日¶
久則䝉古語言文字必漸至廢棄應照考試清文繙譯¶
例考試䝉古文繙譯取中生員舉人進士以備理藩院¶
之用如有學習漢書願就試漢文者照常准其考試於¶
别部院補用如此則䝉古旗分之人益加鼓勵勤學䝉¶
古語言文字不至廢棄而理藩院亦收得人之效矣著¶
<pb:KR2f0007_WYG_022-13b>¶
内閣㑹同理藩院議奏特諭¶
¶
　　内閣㑹同理藩院議覆制科取士乃¶
¶
　　國家之盛典我¶
¶
　　皇上加意作人¶
¶
　　特降諭㫖命将八旗䝉古内能䝉古文繙譯者另定額考¶
取此誠¶
¶
　　皇上造就人材以裨益庻政之至意也(臣)等請将八旗䝉¶
古旗分内能䝉古文繙譯者照考試清文繙譯之例¶
<pb:KR2f0007_WYG_022-14a>¶
三年内考取生員二次舉人一次進士一次其考試¶
䝉古文舉人進士與考試清文舉人進士合為一次¶
令滿洲旗分考試之人坐東號房䝉古旗分考試之¶
人坐西號房取中後将滿洲䝉古各為一榜一同懸¶
掛其考試生員𣲖䝉古提督學政一員考試舉人進¶
士𣲖䝉古正主考一員䝉古同考官二員俱由該衙¶
門行取各部院䝉古大臣官員職名開列具奏恭候¶
¶
　　欽㸃其考試生員題目於清字日講四書内視漢文至三¶
<pb:KR2f0007_WYG_022-14b>¶
百字為准出題一道令其以䝉古文繙譯其考試舉¶
人進士題目於清字日講四書内視漢文至三百字¶
為准出一道為首題又出清字奏疏一道為次題其¶
二道令其以䝉古文繙譯其謄錄試卷𣲖用各衙門¶
能寫䝉古字筆帖式其監臨提調監試等官於考試¶
清文繙譯已奉¶
¶
　　㫖𣲖出無庸另𣲖其應取生員舉人進士之數著考試官¶
擇應取試卷併擇備卷數本奏請¶
¶
<pb:KR2f0007_WYG_022-15a>¶
　　欽定¶
¶
　　奏入於雍正九年八月二十四日奉¶
¶
　　㫖依議¶
¶
　　上諭設立米局一事並非有人條奏原出朕之本意為有¶
益兵丁起見迄今三年看來米價平穏實為有益此旗¶
民所共知者今若不問素日辦理何如但以滋生利息¶
多者議叙則将来必開營利之端殊失朕之本意未為¶
妥協應查自設立米局以来大臣官員未經更換並無¶
<pb:KR2f0007_WYG_022-15b>¶
辦理失宜曽經叅處事故者列入優等議叙方為得宜¶
此議著察旗侍衛叅領逐一查明後著𢎞春石文焻鄂¶
齊趙𢎞濟等再加詳查㑹同八旗大臣公議具奏特諭¶
¶
　　多羅貝勒𢎞春等議覆(臣)等㑹同八旗都統副都統¶
等查得辦理米局之大臣官員内除曽經㕘處之十¶
二旗并辦理中平之七旗及通州米局曽經叅處之¶
右翼辦理中平之左翼均無庸議外所有自設立米¶
局以来大臣官員未經更換並無辦理失宜亦無叅¶
<pb:KR2f0007_WYG_022-16a>¶
處事故之五旗相應遵¶
¶
　　㫖奏明交部議叙以示奨勵俾将来接管之人各知鼓舞¶
效法仰體我¶
¶
　　皇上恵養軍民之至意其應行議叙之旗分大臣官員職¶
名分别等次繕摺恭呈¶
¶
　　御覽¶
¶
　　奏入於雍正九年十二月初二日奉¶
¶
　　㫖交部議叙¶
<pb:KR2f0007_WYG_022-16b>¶
¶
¶
¶
¶
¶
¶
¶
¶
　　世宗憲皇帝上諭旗務議覆卷九¶
¶
