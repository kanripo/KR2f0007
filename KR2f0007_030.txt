# -*- mode: mandoku-view -*-
#+TITLE: 世宗憲皇帝上諭八旗
#+DATE: 2019-03-29 20:50:09.030884
#+PROPERTY: ID KR2f0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 30
<pb:KR2f0007_WYG_030-1a>¶
　　欽定四庫全書¶
¶
　　世宗憲皇帝諭行旗務奏議卷五¶
¶
　　八旗都統等議覆㨿副都統祖秉衡奏稱伏查定例¶
八旗閒散人丁三年編審一次凡身材至五尺者添¶
註冊内已故者分析裁汰但歴年乆逺佐領等官均¶
視為泛常隨意去留不無遺漏錯誤之處仰請嗣後¶
遇編審人丁年分各佐領造具户口冊籍務令開寫¶
明白其外官家屬亦不許任意隠瞞交與該都統等¶
<pb:KR2f0007_WYG_030-1b>¶
詳查造具清冊二本一本送部一本収貯該旗以備¶
查閲今年即係編審年分相應展限半年交與該旗¶
各佐領逐一詳查造具清冊保送戸部則既可以稽¶
察閒散人丁實數而屢年遺誤情弊亦可剔除等語¶
應如所請嗣後造審丁戸口冊俱令開寫一户另户¶
某人某人有官職者開明官銜無官職者開寫閒散¶
某人將伊父兄職名添註本人名下將伊子弟造入¶
戸口下俱作另戸分造滿洲䝉古旗下家奴及滿洲¶
<pb:KR2f0007_WYG_030-2a>¶
䝉古並漢軍家下壯丁等俱開列花名核明送部其¶
各省駐防官兵以及地方文武各官子弟家屬俱令¶
戸部行文各該將軍督撫查明照此造具清冊咨送¶
俟各處檔冊到齊之日各該旗附入佐領冊内鈐印¶
報部存案以後三年編審一次俱令照此造冊俟¶
¶
　　命下之日通行八旗併包衣佐領渾托和一體遵行¶
¶
　　奏入於雍正五年二月二十二日奉¶
¶
　　㫖依議¶
¶
<pb:KR2f0007_WYG_030-2b>¶
　　禮部議覆㨿副都統侯田象坤奏稱從前乗轎官員¶
至東安門外即下轎乗馬而入隨役不過三四人今¶
則直至東華門外方行下轎卑賤轎役人數衆多坐¶
卧喧雜深屬不合凡一定儀注不容稍越身為大臣¶
尤當首先奉行使在下屬員亦知效法皆存誠敬等¶
語應如所奏嗣後和碩親王以下輔國公民公侯伯¶
内大臣都統大學士尚書漢三品以上官員仍准其¶
在¶
¶
<pb:KR2f0007_WYG_030-3a>¶
　　皇城内乗轎外其六十歲以上老人及有疾之人亦准¶
在¶
¶
　　皇城内乗轎其餘人等一槩禁止不許乗轎至¶
¶
　　紫禁城之門如有違者著都察院及歩軍統領衙門查¶
拏治罪可也¶
¶
　　奏入於雍正五年閏三月十一日奉¶
¶
　　㫖依議¶
¶
　　刑部等衙門議覆㨿吏科給事中黎致逺奏稱竊盜¶
<pb:KR2f0007_WYG_030-3b>¶
耕牛宜嚴加處分若止照竊盜例計贓論罪而估計¶
贓值或有低昂其間雖竊至數隻併贓科擬不過杖¶
刺而止是以人鮮警畏易至犯法嗣後宜定計隻論¶
罪之條等語具奏奉¶
¶
　　㫖該部議奏續又奉¶
¶
　　㫖黎致逺條陳竊盜耕牛已交部議奏但欲清其源必須¶
嚴禁屠宰牛隻著九卿一併速議具奏欽此(臣)等議得¶
耕牛盡力於農畝故律載宰賣偷竊等條但欲止賣¶
<pb:KR2f0007_WYG_030-4a>¶
竊之端必宜首嚴宰殺之禁宰殺既無則竊賣自少¶
誠如¶
¶
　　諭㫖欲清其源必須嚴禁屠宰查律内盜牛者計贓以竊¶
盜論今給事中黎致逺既稱竊盜耕牛宜定計隻論¶
罪之條應如所請嗣後盜牛一隻者枷號一箇月杖八¶
十二隻枷號三十五日杖九十三隻枷號四十日杖¶
一百四隻枷號四十日杖六十徒一年五隻枷號四¶
十日杖八十徒二年五隻以上者枷號四十日杖一¶
<pb:KR2f0007_WYG_030-4b>¶
百徒三年再犯者免其枷號杖一百流三千里累犯¶
者發邊衛充軍仍俱照竊盜律刺字十隻以上者照¶
竊盜贓至一百二十兩以上律擬絞監候其窩家知¶
情分贓者與盜同罪知情不分贓者照知人謀害他¶
人不首告律杖一百如知情窩藏竊牛之犯至三人¶
牛至五隻者將窩家杖一百徒三年若人至五人牛¶
至十隻者將窩家發邊衛充軍其宰殺耕牛並私開¶
圈店及販賣與宰殺之人者初犯俱枷號兩箇月責¶
<pb:KR2f0007_WYG_030-5a>¶
四十板再犯者免其枷號發附近衛充軍累犯者發¶
邊衛充軍其盜牛宰殺及將所盜之牛貨賣者初犯¶
照例枷號兩箇月發附近衛充軍再犯者枷號一箇¶
月發邊衛充軍累犯者枷號一箇月發烟瘴地方充¶
軍其宰殺自已牛隻者計隻比照盜牛例治罪免刺¶
罪止杖一百流三千里故殺他人牛隻者仍照舊例¶
杖七十徒一年半若計隻重於本罪者亦比照盜牛¶
例治罪免刺罪止杖一百流三千里其殘老病死者¶
<pb:KR2f0007_WYG_030-5b>¶
不論俟¶
¶
　　命下之日行文八旗五城宛大二縣歩軍統領衙門奉天¶
等處並直𨽻各省出示曉諭自奉文以後限一箇月¶
嚴行禁止如仍違者即行嚴拏照此定例治罪可也¶
¶
　　奏入於雍正五年閏三月十一日奉¶
¶
　　㫖依議¶
¶
　　管理旗務王大臣等議覆㨿前鋒統領鄂善奏稱前¶
鋒䕶軍内有年少馬上生踈者相應酌量派出令與¶
<pb:KR2f0007_WYG_030-6a>¶
本旗領催馬甲等一體前徃馬場則毎日看守廵查¶
於馬上亦得熟練等語應如所奏嗣後毎年出牧之¶
時將前鋒䕶軍内年少未經隨圍行走者毎佐領下¶
各派一人入於馬甲數内令徃馬場與馬甲等一同¶
操演騎馬廵查看守庻幾馬上可得熟練每旗派出¶
䕶軍校二員前鋒校一員令其管轄其䕶軍叅領不¶
必派徃即令出牧之副都統叅領等兼管可也¶
¶
　　奏入於雍正五年閏三月十四日奉¶
¶
<pb:KR2f0007_WYG_030-6b>¶
　　㫖既派前鋒䕶軍前徃著派䕶軍叅領四員與驍騎叅領¶
等將前鋒䕶軍領催馬甲等公同管轄若某旗派出䕶¶
軍叅領其本旗之驍騎叅領即不必派徃餘依議¶
¶
　　禮部議覆㨿吏部侍郎兼副都統岳爾岱奏稱各省¶
督撫提鎮以下州縣千總以上俱定有相見之儀各¶
部院衙門亦俱各有儀注惟旗下大臣官員並無定¶
例以致儀節參差不能畫一仰請交與該部查其品¶
級編定儀注以便遵行等語應如所奏嗣後八旗公¶
<pb:KR2f0007_WYG_030-7a>¶
所辦事都統正坐副都統旁坐其叅領於副都統稍¶
後兩旁坐佐領以下及散秩官員各照品級序坐有¶
事叅領起立囘話佐領以下官員俱屈一足回話其¶
侍衛藍翎侍衛並拜他喇布勒哈番以上之副叅領¶
署叅領俱照叅領之例行拖沙喇哈番以下之副叅¶
領署叅領俱照佐領之例行驍騎校等有事於叅領¶
前屈一足囘話於佐領前侍立囘話閒散官員如有¶
公事於都統副都統前阿思哈尼哈番以上官員侍¶
<pb:KR2f0007_WYG_030-7b>¶
立囘話阿逹哈哈番以下官員屈一足囘話管旗務¶
之王宗室公前叅領以下官員俱屈一足白事管佐¶
領之大臣各照品級行小京堂以及科道等官管佐¶
領者照叅領之例行宗室管佐領者在旗下大臣前¶
俱侍立白事其前鋒統領䕶軍統領在各公所辦事¶
前鋒叅領前鋒侍衛䕶軍叅領侍衛副叅領藍翎副¶
叅領侍衛署叅領拜他喇布勒哈番以上副叅領署¶
叅領俱照八旗叅領之例行拖沙喇哈番以下副叅¶
<pb:KR2f0007_WYG_030-8a>¶
領署叅領䕶軍校副叅領署叅領俱照八旗佐領之¶
例行前鋒校䕶軍校俱照八旗驍騎校之例行其歩¶
軍統領衙門辦事歩軍統領正坐歩軍總尉旁坐歩¶
軍副尉在歩軍統領前屈一足白事在歩軍總尉前¶
侍立白事歩軍校城門校於統領總尉前俱屈一足¶
白事於副尉前侍立白事凡八旗官員在公所辦事¶
如遇别旗大臣亦照見本旗大臣之例行倘有越分¶
違例任意行走者聽該管大臣並查旗御史題叅交¶
<pb:KR2f0007_WYG_030-8b>¶
與該部議處¶
¶
　　奏入於雍正五年六月二十九日奉¶
¶
　　㫖宗室管佐領者於王公前著屈一足囘話餘依議¶
¶
　　國子監議奏八旗設立官學原欲比戸皆霑教澤不¶
必拘定門第但學滿文者可用㓜穉之人其學漢文¶
繙譯者必得十四五以上資性聰敏之人方易啟廸¶
嗣後選官學生務令該佐領擇頴悟俊秀子弟申送¶
(臣)等驗看交與國子監當堂考録其年㓜者令學滿¶
¶
<pb:KR2f0007_WYG_030-9a>¶
　　文其稍長者令學漢文庻將來皆可有成再查舊例¶
八旗滿洲䝉古漢軍毎佐領下必送一人入學若拘¶
於定額則恐草率塞責若聽其缺額又恐人數太少¶
(臣)等酌定毎旗額設學生一百名内滿洲六十名䝉¶
古二十名漢軍二十名其滿洲六十名内分三十名¶
習學清字三十名習學漢字凡有缺出通在一旗選¶
擇不必拘定佐領之數庻學生皆得秀良不致混行¶
申送再查學舍乃諸生講誦之所今毎學止三四間¶
<pb:KR2f0007_WYG_030-9b>¶
一旗三學共十三四間不等實屬狹隘應將現今學¶
舍官房各行交還本旗令其另給官房二十餘間量¶
可容百人誦習者著本旗修理俾諸生聚處其中則¶
學舍寛適便於誦讀矣再查官學生習漢字者毎旗¶
各設教習五人輪流更換功課難以稽察應令教習¶
一人各派學生若干日處其中専心訓導則將來成¶
否責有攸歸但教習等既不許分班更換則應足其¶
衣食其毎年銀米等項相應照景山教習之例給與¶
<pb:KR2f0007_WYG_030-10a>¶
則衣食充裕而課讀自勤矣至教習等議叙之例皆¶
以三年為限期滿咨部以知縣候選(臣)等伏思三年¶
之内若不問其勤惰槩行咨部銓選恐有草率塞責¶
希圖徼幸之弊嗣後八旗教習入館國子監堂官不¶
時稽察如有懶惰者即行斥退其勤謹無過者三年¶
期滿照例咨部以知縣候選如有善於誨誘精勤不¶
倦者再留教習三年俟六年期滿咨部以知縣即用¶
如此則勤惰有分而善於誨誘者亦得乆於其職矣¶
<pb:KR2f0007_WYG_030-10b>¶
再八旗官學生向來皆無錢糧以故無力之家不能¶
行走(臣)等查得八旗䝉¶
¶
　　皇上洪恩設教養兵滿洲三千六百八十名䝉古四百八¶
十名漢軍九百六十名滿洲䝉古每名一月給銀三¶
兩漢軍每名給銀二兩令其學習弓馬所以¶
¶
　　恵愛八旗之人¶
¶
　　恩至渥也但查八旗教養兵有㓜穉之人以充額數不能¶
操弓上馬而官學生之年壯者徃徃挑選披甲(臣)等¶
<pb:KR2f0007_WYG_030-11a>¶
伏思官學生内有年壯而讀書遲鈍者令回旗披甲¶
其所出之缺選年㓜者補之以習滿文俟其稍長並¶
學弓馬則彼此皆有裨益伏望¶
¶
　　聖恩勅令八旗將教養兵額數毎旗滿洲分出三十名䝉¶
古十名漢軍十名將此五十名錢糧給官學生計滿¶
洲䝉古毎名一月領銀一兩五錢漢軍毎名一兩則¶
壯者既有錢糧以學弓馬㓜者亦有錢糧以學文藝¶
長㓜皆䝉¶
¶
<pb:KR2f0007_WYG_030-11b>¶
　　聖恩文武皆得造就如此一轉移間則錢糧不必加増而¶
官學生皆霑¶
¶
　　聖恩鼓舞振興矣¶
¶
　　奏入於雍正五年十月十三日奉¶
¶
　　㫖所議是依議¶
¶
¶
¶
　　世宗憲皇帝諭行旗務奏議卷五¶
¶
