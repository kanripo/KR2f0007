# -*- mode: mandoku-view -*-
#+TITLE: 世宗憲皇帝上諭八旗
#+DATE: 2019-03-29 20:50:08.532641
#+PROPERTY: ID KR2f0007
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 11
<pb:KR2f0007_WYG_011-1a>¶
　　欽定四庫全書¶
¶
　　世宗憲皇帝上諭八旗卷十一¶
¶
　　雍正十一年二月十六日奉¶
¶
　　上諭武職官員凡於當差之處理應佩刀朕前為此特降¶
諭㫖敕令一體遵行今聞雖侍衛等俱不親身佩刀令¶
僕役執持隨行及進紫禁城始取而自佩出即解授僕¶
役此皆由該管大臣不謹記朕㫖不查管屬員之所致¶
也如果將朕訓㫖繕寫實貼不時看閱何至遺忘著交¶
<pb:KR2f0007_WYG_011-1b>¶
與領侍衞内大臣都統等嚴飭各該管侍衞官員等於¶
應佩刀行走之處務令佩刀嗣後如仍有不自佩刀者¶
一經查出朕惟該管大臣等是問特諭¶
¶
　　雍正十一年四月初七日奉¶
¶
　　上諭從來造作言語煽惑人心者律有不赦之條若在軍¶
前造言傳播其罪更重俱照軍法即正典刑此自古相¶
傳之憲典也數年以來西北兩路用兵征討準噶爾該¶
管大臣官員等居心怠忽辦事粗疎號令不嚴稽察不¶
<pb:KR2f0007_WYG_011-2a>¶
密聞有不肖之人在軍營各處揑造全無影響之談或¶
稱京師有某新聞或稱某營有某近事一人先倡衆口¶
附和而愚昧之人不能辨别遂信以為實彼該管大臣¶
官員等雖心知其非往往難於根究希圖省事置之不¶
問遂致不肖之徒信口流傳全無忌憚又有従軍營回¶
來之人造作言語以惑亂在京之聽聞如此等事不但¶
有妨於公務亦且大害於人心不可不嚴加禁約著行¶
文各路将軍令其詳悉曉諭該管弁兵及跟役買賣人¶
<pb:KR2f0007_WYG_011-2b>¶
等嗣後倘有造作浮言者必将為首之人究出姓名奏¶
聞請㫖即於本處正法示衆其失於覺察之該管官弁¶
一併治罪若能查岀㕘奏免其議處至在京造言生事¶
之人交與歩軍統領八旗都統都察院五城御史順天¶
府先期曉諭倘怙惡不悛即行查拏従重治罪特諭¶
¶
　　雍正十一年四月二十二日奉¶
¶
　　上諭凡奏事惟據實敷陳毋用頌揚之語屢經降㫖訓飭¶
今閱奏摺仍有𤨏𤨏用頌揚語者不但披覽之下殊覺¶
<pb:KR2f0007_WYG_011-3a>¶
煩冗而伊所奏之事反致不能詳盡是大臣等未将朕¶
訓㫖曉示耳著再行傳諭凡奏事惟敷陳正意其稱頌¶
浮辭不必叙入特諭¶
¶
　　雍正十一年四月二十八日奉¶
¶
　　上諭朕覽本朝人刋寫書籍凡遇胡虜夷狄等字毎作空¶
白或改易形聲如以夷為彛以虜為鹵等字樣閱之殊¶
不可觧揣其意盖妄為觸本朝之忌諱曰避之以明其¶
敬慎此固背理犯義而不敬之甚者也夫中外地所畫¶
<pb:KR2f0007_WYG_011-3b>¶
之境也上下天所定之分也我朝肇基東海之濱統一¶
中國君臨天下所承之統堯舜以來中外一家之統也¶
所用之人大小文武中外一家之人也所行之政禮樂¶
征伐中外一家之政也内而直𨽻各省之臣民外而䝉¶
古極邊諸部落以及海澨山陬梯航納貢之倫莫不尊¶
親奉以為主乃復追遡開創帝業之地目為外夷以為¶
宜諱於文字之間是徒辨地境之中外而竟忘天分之¶
上下不且悖謬已極哉孟子曰舜東夷之人也文王西¶
<pb:KR2f0007_WYG_011-4a>¶
夷之人也舜古之聖帝而孟子以為夷文王周室受命¶
之祖孟子為周之臣子亦以文王為夷然則夷之字義¶
不過方域之名自古聖賢不以為諱也明矣至以虜之¶
一字加之本朝尤為錯謬漢書註云生得曰虜謂生得¶
其人以索貫而拘之也敵國分隔互相訿詆北人以南¶
為島夷南人以北為索虜漢唐宋元明邊烽不息每¶
於不能臣服之國反以為虜我滿洲住東海之濵並非¶
胡人亦従未被虜若言東夷之人則可况今普天之下¶
<pb:KR2f0007_WYG_011-4b>¶
率土皆臣雖窮邊逺徼我朝猶不忍以虜視之惟準噶¶
爾背天逆命自棄於王化之外或可呼之為胡虜耳至¶
若王師入闗漢人順命心悦誠服而為臣子在本朝雖¶
不忍以漢人為虜而律以生得之義漢人實乃本朝之¶
虜也乃轉以本朝為虜而諱言之豈獨昧於大義並字¶
義亦失之矣不亦謬乎總之帝王之承天御宇中外一¶
家也上下一體也君臣父子之分定於天也尊親忠孝¶
之情根於性也未聞臣子之於君父合體同心猶可以¶
<pb:KR2f0007_WYG_011-5a>¶
絲毫形迹相岐視者也我朝正位建極百年於兹矣¶
¶
　　列聖相承功徳隆盛迨¶
¶
　　世祖章皇帝入撫中夏救斯民於水火而登之袵席仁心仁¶
政洋溢中國¶
¶
　　聖祖仁皇帝臨御六十餘年深仁厚澤淪肌浹髓中國之聖¶
主自堯舜以來莫可比倫朕以涼徳纘承統緒勤求治¶
理勉效¶
¶
　　祖考雖未能跂及萬一然十載之秉公矢誠朗如天日滿漢¶
<pb:KR2f0007_WYG_011-5b>¶
䝉古並無岐視此心久為臣民所共曉矣夫滿漢名色¶
猶直省之各有籍貫也文移字迹未便混同初非留此¶
以為中外之分别乃昧於君臣之義者不體¶
¶
　　列聖撫育中外廓然大公之盛心猶泥滿漢之形迹於文藝¶
記載間刪改夷虜諸字以避忌諱将此以為臣子之尊¶
敬君父乎不知即此一念已犯侮慢大不敬之罪而不¶
可逭矣此皆始作之大姦大逆譏訕之辭後人由之而¶
不覺淺夫寡識至於如此朕於大義覺迷録中曾經詳¶
<pb:KR2f0007_WYG_011-6a>¶
悉開導實憫天下士民無知而自蹈於大罪想天下士¶
民今已深悉兹見書籍避忌之謬妄重為反復曉諭嗣¶
後臨文作字及刋刻書籍如蹈前轍将此等字樣空白¶
及更換者照大不敬律治罪各省督撫學政有司欽遵¶
張揭告示窮鄉僻壤咸使聞知其従前書籍若一槩責¶
令填補更換誠恐卷帙繁多或有遺漏而不肖官吏遂¶
借不遵功令之名致滋擾累著一併曉諭有情願填補¶
更換者聽自為之特諭¶
¶
<pb:KR2f0007_WYG_011-6b>¶
　　雍正十一年四月二十九日奉¶
¶
　　上諭前嵗派家選兵出征時朕特加恩令凱旋時将伊等¶
妻子由各家主名下開為另户今各路出征兵丁内有¶
開檔之領催馬甲伊等久歴行間勤勞効力殊屬可憫¶
著交與各路軍營将軍大臣等似此等開檔領催馬甲¶
内有効力優者將姓名註冊登記俟大兵凱旋將伊等¶
亦照家選兵例開為另戸特諭¶
¶
　　雍正十一年六月初七日奉¶
¶
<pb:KR2f0007_WYG_011-7a>¶
　　上諭従前都統等俱每日至公署辦事今聞漸至懈弛不¶
入公署止在家辦理除内廷行走王大臣外其餘都統¶
在家辦事殊屬不合著訓飭八旗都統等特諭¶
¶
　　雍正十一年八月初七日領侍衛内大臣等奏請親¶
軍係近¶
¶
　　御處當差之人嗣後不准挑取前鋒奉¶
¶
　　上諭親軍雖係近御處當差之人然前鋒尤為𦂳要親軍¶
俱係由佐領内視其漢仗好者挑取之人若將舊人挑¶
<pb:KR2f0007_WYG_011-7b>¶
為前鋒則致悞事嗣後親軍内未滿十年者准令挑取¶
前鋒其過十年者毋令挑取前鋒將此永著為例特諭¶
¶
　　雍正十一年九月初三日署理鑲黄旗滿洲都統事¶
務大學士伯鄂爾泰等將補授佐領摺子家譜具奏¶
奉¶
¶
　　上諭嗣後家譜所載正陪人員内有現在軍前者俱於各¶
名下註明特諭¶
¶
　　雍正十一年九月初八日鑲白旗滿洲都統莽鵠立¶
<pb:KR2f0007_WYG_011-8a>¶
等帶領補授驍騎校人員引¶
¶
　　見奉¶
¶
　　上諭擬陪之人年分既久且經出征従獵人亦優於擬正¶
者爾等所擬殊為悖謬嗣後擬缺有年分雖淺而人去¶
得曾經出征従獵者尚可擬正將此諭八旗大臣等知¶
之特諭¶
¶
　　雍正十一年九月初十日奉¶
¶
　　上諭嗣後外任旗員降革回京者除該部巳經帶領引見¶
<pb:KR2f0007_WYG_011-8b>¶
之員不必再奏外其未經引見者著該旗奏聞請㫖特¶
諭¶
¶
　　雍正十一年九月十四日署理鑲黄旗漢軍都統印¶
務尚書范時繹等帶領補授驍騎校人員引¶
¶
　　見奉¶
¶
　　上諭劉若桂傅文興張鑒著補授驍騎校方天相等著撤¶
回另行揀選具奏本佐領下如不得人當於合旗通行¶
揀選如一佐領下人材果好即多佔數缺亦無不可何¶
<pb:KR2f0007_WYG_011-9a>¶
必拘定每佐領下只放一員爾等所辦甚屬不合将此¶
傳諭八旗漢軍都統有似此等者著另行辦理特諭¶
¶
　　雍正十一年十一月初五日署歩軍統領鄂善為披¶
甲人五十於寅夜執持用印𫝊帖市買食物一事将¶
濫給傳帖之正白旗司務㕔官員㕘奏奉¶
¶
　　上諭這所奏是嗣後凡夜間有應傳事件著該管官員将¶
所給差往之人用印傳帖務令於次日繳回銷毁倘若¶
疎忽遺漏一經查出将該管官員嚴加議處将此諭八¶
<pb:KR2f0007_WYG_011-9b>¶
旗内務府各部院知之特諭¶
¶
　　雍正十一年十一月二十四日奉¶
¶
　　上諭旗員隨任子弟定例年至十八嵗以上始令歸旗其¶
在京之世襲官年至十嵗以上者送義學讀書今西寜¶
道楊應琚之子世襲拜他拉布勒哈番楊重榖現隨伊¶
父任所年甫十嵗未至歸旗年分該旗乃引在京世職¶
入學讀書之例行令歸旗殊屬錯誤著交部查議至於¶
八旗有似此違例将隨任子弟未至年分行令歸旗者¶
<pb:KR2f0007_WYG_011-10a>¶
亦著該部行查一併交部查議特諭¶
¶
　　雍正十一年十一月二十七日奉¶
¶
　　上諭八旗兵丁學習清語最為𦂳要嗣後侍衞䕶軍等凡¶
看守禁門值宿該班等處俱著清語總毋令漢語至於¶
訓練營兵丁㑹集操演之處亦俱令其清語如該管大¶
臣官員不行教訓稽察仍有漢語者一經查出定将該¶
管大臣官員一併治罪特諭¶
¶
　　雍正十一年十二月初二日奉¶
¶
<pb:KR2f0007_WYG_011-10b>¶
　　上諭正藍旗䝉古都統等将居住古北口外䝉古達蘭圖¶
等控訴伊等並非副都統巴雅爾圖等家人一案具奏¶
夫巴雅爾圖等實為科爾沁貝勒之後裔台吉達蘭圖¶
等係彼家人是實昔在¶
¶
　　皇考時伊等曾兩次控告俱經治罪拏交伊主因巴雅爾圖¶
等不能管束致伊等不服是以歴年控訴及将伊等宣¶
入訊問達蘭圖等仍堅執奏稱並非巴雅爾圖家人寜¶
伏罪而死斷不為彼家人而生等語計伊等人口共數¶
<pb:KR2f0007_WYG_011-11a>¶
百餘今即将為首數人治罪將伊等拏交巴雅爾圖等伊¶
等既已互訟成讐决不能相安於無事巴雅爾圖等不¶
但不能管束抑且與彼無益因此照伊等所有人數将¶
入官之人賞給巴雅爾圖等将達蘭圖等另行區處¶
已敕令該旗大臣㑹同内務府總管議奏此盖欲伊等¶
彼此有益斟酌合宜故爾辦理八旗似此等台吉屬下¶
之人甚多倘有效法達蘭圖等妄生覬覦以圖徼倖混¶
行控告者朕必従重治罪斷不姑恕将此徧諭八旗知¶
<pb:KR2f0007_WYG_011-11b>¶
之特諭¶
¶
　　雍正十一年十二月十三日署理鑲黄旗滿洲都統¶
事務大學士伯鄂爾泰等帶領補授公中佐領等缺¶
及承襲世職人員引¶
¶
　　見奉¶
¶
　　上諭公中佐領員缺如將大臣等補授伊等職任事繁無¶
暇盡心辦理佐領事務仍在官員内揀選補授庶於事¶
務有益若不得人再將大臣等帶領引見此缺另行揀¶
<pb:KR2f0007_WYG_011-12a>¶
選引見将朕此㫖徧諭八旗特諭¶
¶
　　雍正十一年十二月十三日奉¶
¶
　　上諭従前敕令漢軍人等學習清語原祗令年少之人學¶
習耳若年逾六十者槩以不能清語之故該旗即不入¶
於揀選之列則伊等効力年久之處豈不至於淹沒著¶
傳諭八旗漢軍都統等嗣後揀選人員年六十以上者¶
不必責其定能清語特諭¶
¶
　　雍正十一年十二月十四日管理正黄旗滿洲都統¶
<pb:KR2f0007_WYG_011-12b>¶
事務和碩莊親王允祿等帶領補授公中佐領等缺¶
承襲世職人員引¶
¶
　　見奉¶
¶
　　上諭公中佐領著擬陪之監察御史阿布那補授世管佐¶
領阿拉那員缺著預備之二等侍衛那蘭補授署歩軍¶
校員缺著擬陪之拜他拉布勒哈番碩塞補授其餘員¶
缺俱著擬正人員補授此内補授佐領之七十六承襲¶
精竒尼哈番之白成承襲拜他拉布勒哈番之來住伊¶
<pb:KR2f0007_WYG_011-13a>¶
等俱甚年幼爾該旗大臣等務必加意照看成全造就¶
遇大臣等陞轉時亦必轉諭接任之大臣此朕特恩務¶
令承襲世職之年幼子弟均沾實恵如大臣等不留心¶
照看成全造就經朕查岀必将該旗大臣等加倍治罪¶
爾該旗將此註冊登記亦著當月旗登記仍徧諭八旗¶
有似此等經朕諭令照看成全造就之世職年幼子弟¶
俱著一體遵行特諭¶
¶
　　雍正十一年十二月二十九日奉¶
¶
<pb:KR2f0007_WYG_011-13b>¶
　　上諭朕曾降㫖嚴飭兵丁等凡㑹集值班之處俱令清語¶
不許漢語著該大臣官員等不時查管近聞仍有漢語¶
者此皆由大臣官員等不嚴行查管之所致也諭㫖所¶
交事件並不加意奉行甚屬不合嗣後仍有漢語者經¶
朕查出將該管大臣等必不輕恕特諭¶
¶
¶
¶
　　世宗憲皇帝上諭八旗卷十一¶
¶
