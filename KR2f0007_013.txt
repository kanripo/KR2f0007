# -*- mode: mandoku-view -*-
#+TITLE: 世宗憲皇帝上諭八旗
#+DATE: 2019-03-29 20:50:08.911310
#+PROPERTY: ID KR2f0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 13
<pb:KR2f0007_WYG_013-1a>¶
　　欽定四庫全書¶
¶
　　世宗憲皇帝上諭八旗巻十三¶
¶
　　雍正十三年正月二十一日奉¶
¶
　　上諭八旗所拴官馬下五旗竟有給王公等之䕶衛官員¶
親軍等拴養不時乗騎者官馬之設特以備要事之用¶
每日乗之俾其勞苦何得肥壮著交與八旗大臣等將¶
各旗官馬務令應養之人拴養該管官員等不可妄徇¶
情面給與不應拴養之人令其乗騎著都統等不時留¶
<pb:KR2f0007_WYG_013-1b>¶
心查驗特諭¶
¶
　　雍正十三年五月十六日奉¶
¶
　　上諭今日正白旗滿洲都統等所奏坐扣錢糧之兵丁内¶
有鄂三之孫朕因於其名下折角未經降㫖都統等見¶
朕折角之處即應請㫖今並不請㫖即昧然將奏摺擕¶
去可乎鄂三之孫坐扣錢糧之處不可寛免亦著入於¶
不免之列嗣後凡奏摺内有經朕折角未曾降㫖者大¶
臣等即行請㫖著通行各處特諭¶
¶
<pb:KR2f0007_WYG_013-2a>¶
　　雍正十三年五月二十九日領侍衛内大臣等㕘奏¶
散秩大臣公噶爾薩不務効力行走一事奉¶
¶
　　上諭所賞噶爾薩之房屋著照舊賞給此數年所停之俸¶
銀著支給俸米亦著折價賞給令伊將所典地畝贖出¶
餘剰銀兩置立産業不可妄行花費再朕所賞賜之房¶
屋其人獲罪奉㫖撤囬則可寜有抵伊欠項入官之理¶
即欲入官該旗亦應奏明請㫖将噶爾薩之房屋並不¶
奏明如何冒昧辦理之處著查奏交八旗如有似此等¶
<pb:KR2f0007_WYG_013-2b>¶
将所賞房屋入官抵還欠項者亦著查奏特諭¶
¶
　　雍正十三年八月初三日九卿等奉¶
¶
　　上諭從來滿洲風俗於尊卑上下之分秩然有禮即冠履¶
亦従不濫置一處此風實應永為典則當年¶
¶
　　聖祖皇帝惟恐古風漸逺時頒¶
¶
　　諭㫖諄切告誡朕即位以來敬謹奉行凡於本章奏摺中遇¶
有¶
¶
　　壇¶
¶
<pb:KR2f0007_WYG_013-3a>¶
　　廟等字者必敬謹捧持不敢置於牀座近見滿洲薫染漢習¶
諸凡輕忽禮意漸弛竟有將稿案任意安放靴襪間者¶
此風不可不嚴為整飭以儆玩䙝嗣後部院及八旗官¶
員人等於一切稿案或置懐中或貯囊内皆可擕行不¶
得夾帶靴襪之間該管上司務須嚴行查禁違者即行¶
㕘處如不實力遵奉經朕查出将該管上司必加嚴處¶
特諭¶
¶
　　雍正十三年八月初三日鑲紅旗䝉古都統等於察¶
<pb:KR2f0007_WYG_013-3b>¶
哈爾旗分驍騎校員缺將該總管普福等保送之䕶¶
軍烏納哈等帶領引¶
¶
　　見奉¶
¶
　　上諭驍騎校員缺著擬正之烏納哈補授此喀爾喀人等¶
原俱係伊等之祖在軍前退縮因而治罪歸併於察哈¶
爾旗分者今歴年已久其子孫等俱經行間勤勞効力¶
嗣後一應陞遷之處著視其行走好人去得者同本旗¶
効力人等一體揀選題補特諭¶
<pb:KR2f0007_WYG_013-4a>¶
¶
¶
¶
¶
¶
¶
¶
¶
<pb:KR2f0007_WYG_013-4b>¶
¶
¶
¶
¶
¶
¶
¶
¶
　　世宗憲皇帝上諭八旗卷十三¶
¶
