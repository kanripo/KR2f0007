# -*- mode: mandoku-view -*-
#+TITLE: 世宗憲皇帝上諭八旗
#+DATE: 2019-03-29 20:50:08.889155
#+PROPERTY: ID KR2f0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 9
<pb:KR2f0007_WYG_009-1a>¶
　　欽定四庫全書¶
¶
　　世宗憲皇帝上諭八旗卷九¶
¶
　　雍正九年二月初十日吏部帶領月官引¶
¶
　　見奉¶
¶
　　上諭王光含等依擬用掣得山東鄒平縣之艾深係旗人¶
奏對履歴不能清語朕屢經降㫖令旗員學習今艾深¶
又係少年而履歴數語尚不能陳奏甚屬怠惰著扣除¶
俟伊習熟清語時再行銓選將此㫖并諭八旗知之特¶
<pb:KR2f0007_WYG_009-1b>¶
諭¶
¶
　　雍正九年二月十二日奉¶
¶
　　上諭八旗大臣等訓練兵丁著察旗御史㕘領侍衛等前¶
往稽察特諭¶
¶
　　雍正九年二月二十二日奉¶
¶
　　上諭朕因八旗兵丁不甚整齊曾屢降諭㫖命都統等善¶
為訓練俾各兵丁俱成精銳乃至今觀之尚未整齊此¶
皆都統等未甞悉心訓練之所致也著降㫖與八旗都¶
<pb:KR2f0007_WYG_009-2a>¶
統前鋒統領䕶軍統領等於八旗驍騎營兵丁内擇其¶
年少無疾而騎射不堪不能滿洲䝉古語諸事無能極¶
為庸劣之人滿洲䝉古毎旗合派一百名共八百名八¶
旗漢軍合派二百名共為一千名或在西厰子或在聖¶
化寺等處設立一營令其學習一切技藝更於驍騎營¶
官員内擇其年少而行走怠惰人甚無能者滿洲旗分¶
各𣲖二員䝉古漢軍旗分各𣲖一員令與兵丁一同學¶
習此項官兵務擇其實屬無能者挑取若所遺人内仍¶
<pb:KR2f0007_WYG_009-2b>¶
有不及伊等者朕必将該大臣等治罪俟訓練一年使¶
人人皆成精銳之時則都統等不悉心教訓之處自顯¶
然畢露矣朕看伊等慚愧否至於八旗前鋒䕶軍内騎¶
射稍優年力精壯人材可觀而未經服習勤苦之人有¶
情願懇請入於其中學習者亦著挑選一千名另立一¶
營令其學習挑選之時務将情由預行曉諭果能練習¶
一年必不至於有誤可以自保者再行挑取其前鋒㕘¶
領䕶軍㕘領副䕶軍㕘領䕶軍校之内有願與兵丁等¶
<pb:KR2f0007_WYG_009-3a>¶
一同在彼學習者每旗各派二員設此两營著将火器¶
營帳房取用伊等所用之弓箭及一應器械俱著官給¶
所需飯食鹽菜等物俱交内務府總管等酌量給與其¶
米石著動用安和橋收貯者支給若或不敷照數運倉¶
内之米補足營内兵丁之奴僕一名不許帶入伊等造¶
飯置買物件等事将内府佐領下閒散人量其足用派¶
往此項兵丁諸處俱不得差遣毎日學習騎射騙馬所¶
用之馬由上駟院每營給與連鞍馬百匹令伊等親身¶
<pb:KR2f0007_WYG_009-3b>¶
被缷飼養以習勤苦營内一槩不許漢語惟習清語或¶
䝉古語其教習趨走超距及清語等事於索倫新滿洲¶
烏拉齊内挑選好者分為三四班令其教習懦弱兵應¶
學之騎射技藝即交技勇太監等教習若仍不勉力勤¶
學伊等寜不自愧至於總管二營不必派委都統等著¶
将領侍衛内大臣散秩大臣等職名開列朕酌量派委¶
令其管理特諭¶
¶
　　雍正九年二月三十日奉¶
¶
<pb:KR2f0007_WYG_009-4a>¶
　　上諭八旗滿洲䝉古漢軍及包衣佐領下家僕中有人材¶
壯健曾經行走慣習勞苦之人著挑選二千令往軍前¶
伊等俱係慣習勞苦之人或值戰陣或牧放馬匹或有¶
修造之處俱屬得力其中有能射箭放鎗者即行挑取¶
或現在不能而學習數日可能者亦准挑取著交與八¶
旗大臣等務擇甚好者二千名令為兵丁遣赴西路其¶
挑選時必問明伊等家主及本人若皆情願方可挑取¶
所挑取人等之家主即著賞銀一百兩俟伊等功成凱¶
<pb:KR2f0007_WYG_009-4b>¶
旋之日悉行開為另戸係滿洲䝉古即編入滿洲䝉古¶
旗内係漢人即編入漢軍旗内照伊等家屬人口之數¶
有人幾口即給伊家主銀幾百兩雖在襁褓之童亦皆¶
算入數内至於伊等起行之時其錢糧口糧馬匹銀兩¶
器械等項俱照馬甲之例另行賞給特諭¶
¶
　　雍正九年四月初十日鑲紅旗䕶軍統領頓把帶領¶
委署䕶軍㕘領人員引¶
¶
　　見奉¶
¶
<pb:KR2f0007_WYG_009-5a>¶
　　上諭嗣後係應委署之缺爾等照常揀選帶領引見如係¶
開出之缺将舊委署㕘領另為一班預備其中如有可¶
補之人朕即補授将朕此㫖曉諭两翼前鋒統領八旗¶
䕶軍統領等知之特諭¶
¶
　　雍正九年六月十一日奉¶
¶
　　上諭今年仲夏以來京師雨澤愆期目前甚覺亢旱朕於¶
宫中齋心䖍禱尚未仰䝉¶
¶
　　天降甘霖輾轉思維従來¶
¶
<pb:KR2f0007_WYG_009-5b>¶
　　上天之錫福降災悉由於人心之感召尚書曰作善降之百¶
祥作不善降之百殃古人又曰福之至也人自生之禍¶
之至也人自成之盖¶
¶
　　上天慈愛為心斷無降災於人之理其遭值水旱饑饉者皆¶
由天下人之自取所當恐懼修省以凜¶
¶
　　天戒若因此而或生怨尤之心則其獲罪更大而為無忌憚¶
之小人矣朕深明此理時刻自儆切切冀望天下臣民¶
共修趨吉避凶之道以承受¶
¶
<pb:KR2f0007_WYG_009-6a>¶
　　上天之恩數年以來諭之詳矣今兹亢旱之象或由於朝廷¶
政事之有闕或由於臣工職業之不修或由於士民心¶
術之不善有一於此皆足以干¶
¶
　　天和而致祲沴倘有無知小人不察人事感召之故不知¶
¶
　　上天垂象之意狂肆冥頑敢生怨懟則乖戾之氣自外生成¶
上天雖欲寛宥而不可得矣朕兢兢戒懼夙夜靡寜再四推¶
求欲得致旱之由急行改易凡屬臣工均當撫躬自思¶
何處不能稱職何事應當獲譴一一省察而悛改之而¶
<pb:KR2f0007_WYG_009-6b>¶
為士為民者雖無治人理事之權而舉念之純疵居心¶
之善惡¶
¶
　　天髙聽卑實垂照鑒茍無自作之孽必不遭難逭之條總在¶
吾君臣士庶各自捫心省愆思過勿推於他人而存自¶
恕之念勿諉諸氣數而忘儆惕之心則和氣致祥時雨¶
甘霖必仰邀¶
¶
　　上天之恩賜勉之勉之著將此㫖通行曉諭在京官弁兵民¶
人等咸使知悉其近京省分若有缺雨之處著一體宣¶
<pb:KR2f0007_WYG_009-7a>¶
示特諭¶
¶
　　雍正九年六月十二日奉¶
¶
　　上諭數年來朕因八旗事件所頒之諭㫖令果親王編次¶
成書以資訓導昨果親王編次進呈朕親加披覽甚屬¶
妥協據王奏稱該館校閱等官在館行走實心効力等¶
語著将校閱官徳齡穆敦繙譯官常保松夀舒敏查檔¶
官塞蘭泰覺羅坡岱交部議叙果親王亦著議叙具奏¶
特諭¶
¶
<pb:KR2f0007_WYG_009-7b>¶
　　雍正九年六月十二日奉¶
¶
　　上諭仲夏以來京師亢旱雨澤愆期朕心焦勞無時或釋¶
因思刑獄上闗¶
¶
　　天和法司衙門此時尤當加意除重罪監候處决人犯不應¶
寛釋外凡有牽連待質及候審候結輕罪之人将來擬¶
罪不至於死而覊禁在監者著刑部堂官逐一速查應¶
完結者即行完結應保釋者即行保釋俟處暑後再行¶
審明結案八旗髙墻拘禁人犯著該旗大臣亦照此速¶
<pb:KR2f0007_WYG_009-8a>¶
行辦理毋得稽遲至於枷號人犯除情罪重大奉㫖永¶
逺枷示者不宥外其有限期未滿枷號之犯著照舊例¶
暫行保釋於處暑後補枷以滿期限刑部八旗順天府¶
五城御史可一體遵行特諭¶
¶
　　雍正九年九月初三日奉¶
¶
　　上諭訓練兵丁歩行乃為善技若勤習漸進一日可行至¶
一百四五十里著交八旗都統副都統前鋒統領䕶軍¶
統領等将各該管官員兵丁内年五十以下者皆令演¶
<pb:KR2f0007_WYG_009-8b>¶
習趨走務期服勞耐久朕與限一年俾各演習俟一年¶
後特指一處務令到彼以驗其能否若有歩行不能到¶
所指之處者朕惟該大臣等是問如有歩行超越者朕¶
分别賞賜特諭¶
¶
　　雍正九年九月十七日正黄旗滿洲都統鄂彌達等¶
将拖沙拉哈番巴明告休之處具奏奉¶
¶
　　上諭巴明准其休致若賞給半俸将官仍與伊子承襲則¶
俸禄便至重複若承襲與伊弟兄之子尚可賞給半俸¶
<pb:KR2f0007_WYG_009-9a>¶
著八旗查明有似此者畫一為例特諭¶
¶
　　雍正九年十月初四日奉¶
¶
　　上諭訓練兵丁甚為𦂳要著增挑兵二千名此所增之兵¶
不必論旗於教養兵閒散滿洲或養子開檔人内惟視¶
其人材壯健可用者挑取給與三两五錢錢糧馬甲米¶
石将此二千兵著𢎞昇與䕶軍統領博第副都統倭星¶
額專管訓練其應𣲖管教之員著𢎞昇博第倭星額㑹¶
同各該都統等酌量𣲖委其盔甲器械著工部造給特¶
<pb:KR2f0007_WYG_009-9b>¶
諭¶
¶
　　雍正九年十月十六日奉¶
¶
　　上諭八旗王公及閒散宗室等所有口外牧塲看守牲畜¶
之䝉古其有馬匹牲畜田産者尚可度日若並無馬匹¶
牲畜田産伊等家主豈槩能養贍或因不能度日以致¶
妄生事端則伊等家主無辜受累矣與其任伊等游蕩¶
莫若命大臣前往收養自八旗王公宗室並大臣官員¶
以至閑散人等著通行曉諭伊等所有口外䝉古内如¶
<pb:KR2f0007_WYG_009-10a>¶
有此等無馬匹牲畜田産不能照看養贍情願報出者¶
令伊等家主各行報出特諭¶
¶
　　雍正九年十月十七日奉¶
¶
　　上諭目今正值用兵之際兵丁人等日需操演著曉諭五¶
旗諸王公等凡在伊等門下一應值班當差行走之䕶¶
軍馬甲等俱著暫行停止令往該處操演俟軍功克奏¶
之時照常令在伊等門下值班當差行走此際著𣲖各¶
屬包衣佐領下人等值班行走特諭¶
¶
<pb:KR2f0007_WYG_009-10b>¶
　　雍正九年十一月二十日奉¶
¶
　　上諭八旗漢軍兵丁技藝俱未嫻熟皆由失於訓練所致¶
今於額數之外挑選丁壮二千名另設一營教習訓練¶
務期精銳再八旗漢軍勲舊大臣等子弟因其父兄失¶
於教導甚乏可用之才朕心深為憐憫現今尚耿石李¶
佟祖蔡王諸家之子弟無論在京在外其年至十五嵗¶
以上二十嵗内外者著揀選帶領引見朕量其材器令¶
其學習行走日後俾得成就以副朕加恩造就勲舊子¶
<pb:KR2f0007_WYG_009-11a>¶
弟之至意著於今冬辦理妥協俟明年開印之後奏聞¶
請㫖再八旗内有與尚耿石李佟祖蔡王諸家相似者¶
一併查明添入特諭¶
¶
　　雍正九年十二月初五日管理正紅旗都綂事務和¶
碩荘親王允禄等為署㕘領員缺帶領副㕘領潘而¶
孝等引¶
¶
　　見奉¶
¶
　　上諭㕘領員缺著潘而孝署理但潘而孝射箭生踈而弓¶
<pb:KR2f0007_WYG_009-11b>¶
力又屬甚軟今給限一年令其加意學習務期用至六¶
七力之弓俟一年限滿帶領引見倘不加意學習不能¶
用六七力之弓爾等即行㕘奏治罪将朕此㫖傳諭八¶
旗漢軍都綂等務将各屬人員用心教訓學習弓箭特¶
諭¶
¶
　　雍正九年十二月初八日鑲藍旗滿洲都綂綽竒為¶
佐領兼拜他拉布勒哈畨富泰員缺将補授佐領奏¶
摺家譜叙入補授各佐領奏摺家譜之内将承襲世¶
<pb:KR2f0007_WYG_009-12a>¶
職奏摺家譜按品級叙入承襲各世職奏摺家譜之¶
内具奏奉¶
¶
　　上諭嗣後有似此等補授一人之佐領世職事著一聨具¶
奏将此㫖曉諭八旗都綂等特諭¶
¶
　　雍正九年十二月十二日奉¶
¶
　　上諭雍正三年以前虧空各案八旗及各部院繕寫清冊¶
具奏朕交與大學士等覆看請㫖朕分别情罪輕重或¶
行寛免或仍行著追大學士等奉㫖後仍将原冊交還¶
<pb:KR2f0007_WYG_009-12b>¶
各該衙門而他處未曾存貯檔案恐日久弊生胥吏等¶
有巧為改補增添之處不可不加防範著八旗及各部¶
院将已經奏過之冊籍悉行用印收貯本衙門再另造¶
一本用印交送内閣收貯以備查對嗣後悉照此辦理¶
特諭¶
¶
　　雍正九年十二月二十四日内閣将八旗原管佐領¶
世管佐領查明議定具奏奉¶
¶
　　上諭将此内閣議定原管佐領世管佐領一䟽著八旗大¶
<pb:KR2f0007_WYG_009-13a>¶
臣等照依抄錄𫝊集各該旗佐領等及佐領下人等逐¶
一詳悉詢問将現今議定之原管佐領則詢問該佐領¶
下人等世管佐領則詢問該佐領等伊等如無别故俱¶
各心服則已或心有不服别有争競之處著各舉所記¶
實據如並無實據仍固執妄控者八旗大臣等亦行奏¶
聞朕召至伊等另行降㫖區處及此時一經詳定註冊¶
嗣後可永無争競八旗大臣等亦易於辦理特諭¶
¶
<pb:KR2f0007_WYG_009-13b>¶
¶
¶
¶
¶
¶
¶
¶
¶
　　世宗憲皇帝上諭八旗卷九¶
¶
